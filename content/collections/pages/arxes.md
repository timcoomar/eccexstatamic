---
title: Αρχές
author: 31d197f2-b4b5-421f-9caa-d2765653bdcd
updated_by: 31d197f2-b4b5-421f-9caa-d2765653bdcd
updated_at: 1598050905
hero_image: strefi-hill-3.jpg
id: fd09b910-0bca-4c1c-8c29-0d8e22eae23c
---
**ΤΟ ΕΥΑΓΓΕΛΙΟ** …το μήνυμα του ευαγγελίου αναφέρεται σε κάθε πτυχή της ύπαρξης και αποτελεί πηγή αλλαγής τόσο του ανθρώπου όσο και της κοινωνίας.

**Η ΕΜΠΝΕΥΣΙΣ** …στην εποχή του υλισμού και του κενού που δημιουργεί, η εκκλησία μπορεί να προσφέρει μία διέξοδο δείχνοντας προς την πνευματική διάσταση που έχει χαθεί. Αυτή η πνευματική σκοπιά δεν καλεί τον άνθρωπο να αλλάξει τον κόσμο προτού να ασχοληθεί με την ανάγκη της δικής του αλλαγής.

**Ο ΕΓΚΟΣΜΙΟΣ ΧΡΙΣΤΙΑΝΙΣΜΟΣ** …πεδίο δράσης και ενδιαφέροντος του Θεού είναι αυτός ο κόσμος. Επομένως το κάλεσμα της εκκλησίας δεν είναι αυτό της αποστροφής από «τα εγκόσμια» αλλά της εμπλοκής με την κοινωνία. Η κοινωνία με τον Θεό δεν μας απομονώνει από την κοινωνία των ανθρώπων.

**Η ΚΟΙΝΩΝΙΑ ΑΓΑΠΗΣ** …μία κοινότητα ανθρώπων που έχει γίνει αποδέκτης της άνευ όρων αγάπης του Θεού δεν μπορεί παρά να είναι κι αυτή προάγγελος μιας τέτοιας κοινωνίας αγάπης. Θέλουμε να είμαστε μία εκκλησία η οποία επιδιώκει την ειρήνη, υπερασπίζεται τον αδύναμο και αποτελεί καταφύγιο για τον κατατρεγμένο. Θεωρούμε ότι είμαστε εκκλησία μόνο εφόσον υπάρχουμε για τους άλλους.