---
title: Εκκλησία
author: 31d197f2-b4b5-421f-9caa-d2765653bdcd
updated_by: 31d197f2-b4b5-421f-9caa-d2765653bdcd
updated_at: 1598050893
hero_image: communion.jpg
id: f2062965-258c-4b00-ad27-3da257702384
---
## Ποιοι είμαστε
Η πρωτοβουλία για την ίδρυση αυτής της εκκλησίας έχει αφετηρία την Α’ Ευαγγελική Εκκλησία Αθηνών. Ως εκκλησία του κέντρου της Αθήνας μοιράζεται κοινούς προβληματισμούς με τους υπόλοιπους κατοίκους του κέντρου και επιθυμεί να συμβάλλει θετικά προάγοντας τη ζωή μέσα στην πόλη.

Ο πυρήνας της εκκλησίας των Εξαρχείων αποτελείται από κατοίκους, εργαζόμενους και νοσταλγούς της γειτονιάς.

## Γιατί μία εκκλησία στα Εξάρχεια;
Επειδή αγαπάμε την πόλη και τη γειτονιά μας. Θεωρούμε τα Εξάρχεια ―πέραν των προβλημάτων― ως ένα από τα τελευταία καταφύγια αλληλεγγύης του κέντρου της Αθήνας. Ζούμε σ’ αυτή τη γειτονιά και την περιβάλλουμε με την αγάπη που πηγάζει από το πρόσωπο του Χριστού.

Επειδή θεωρούμε ότι η νέα εκκλησία μπορεί να αποτελέσει καταλύτη για την επαναφορά της συζήτησης γύρω από την ατομική και τη συλλογική ηθική. Τα Εξάρχεια φαντάζουν γόνιμο έδαφος για μια τέτοια συζήτηση.

Επειδή τα Εξάρχεια υπήρξαν πάντοτε χώρος αναθεώρησης και αμφισβήτησης της παράδοσης. Απευθύναμε την πρόκληση να «Ξανασκεφτούμε τον Χριστιανισμό» δίχως την καταπίεση της παράδοσης και το βάρος του νομικισμού που πάντοτε υπαγορεύει αλλά σχεδόν ποτέ δεν αγγίζει.

Επειδή η γειτονιά των Εξαρχείων αναδεικνύει τις ιδεολογικές και πολιτιστικές αναζητήσεις. Θεωρούμε ότι η εκκλησία μπορεί να συμμετέχει στον διάλογο καταθέτωντας τη δική της πνευματική πρόταση.